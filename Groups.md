---
title: Práca v tíme
---

* Na prvých cvičeniach nebude skupinová práca
* Niekoľko ďalších týždňoch budete rozdelení do tímov vyučujúcimi a budete počas cvičení pracovať na menších príkladoch
* Neskôr sa rozdelíte do tímov sami a budete pracovať na projekte (počas cvičení aj mimo)
* Tento dokument sa venuje práci v tímoch v prvej časti semestra, pri práci na skupinovom projekte budete mať voľnosť zorganizovať si prácu v rámci skupiny podľa vlastného uváženia. 

## Ciele a hodnotenie skupinovej práce na zadaniach

Ciele

* Trénovať prácu v tíme
* Lepšie spoznať spolužiakov
* Vymeniť si skúsenosti so spolužiakmi, naučiť sa od nich nové postupy, vysvetliť si navzájom nejasnosti alebo sformulovať otázky nejasné celej skupine

Zapojte všetkých členov tímu

* Všetci členovia tímu by mali rozumieť odovzdanému riešeniu a vedieť podobné príklady riešiť samostatne
* Lepšie je vyriešiť menšiu časť zadania tak, aby tomu všetci členovia tímu rozumeli ako väčšiu časť, ktorú spraví jeden a nikto sa nič nenaučí

Hodnotenie

* Hodnotiť budeme výsledné riešenie ale aj ako dobre ste spolupracovali
* Väčšinou dostanú všetci členovia tímu rovnako bodov, ale ak bude treba, môžeme niektorým členom body pridať alebo ubrať

## Úlohy v tíme

Počas riešenia skupinových zadaní budete mať pridelené v rámci tímu konkrétne úlohy:

* Jeden člen tímu má rolu "driver", podľa praxe v technike [párového programovania](https://en.wikipedia.org/wiki/Pair_programming). Driver ako jediný edituje dokument (notebook) s riešením úlohy, píše doňho kód, skúša ho spúšťať, ostatní mu pri tom radia.
* Jeden člen tímu má rolu "chair". Chair dohliada na tímovú spoluprácu, aby sa všetci členovi tímu zapájali a aby ich prípadné otázky a návrhy boli ostatnými členmi kolektívu zobrané do úvahy.
* Jeden člen tému na rolu "scribe". Scribe zapisuje denník priebehu spolupráce skupiny.
* Všetci členovia skupiny, vrátane vyššie uvedených, sa podieľajú na samotnom riešení úloh (čítanie zadaní, diskusia o možnom riešení, hľadanie vhodných zdrojov, hľadanie chýb v programe, vysvetľovanie ostatným členom tímu podľa potreby atď).
* Tímy s dvoma prípadne jedným členom majú obsadené iba úlohy driver a scribe. 
* Ak nie sú všetci členovia tímu prítomní, prorozdeľte si úlohy podľa okolností.

## Stretnutie

<!-- * V prípade online cvičení má každá skupina má vytvorený kanál v MS Teams, na ktorom si počas cvičení spraví stretnutie (skupinový videohovor). -->
* Každá skupina obsadí blok počítačov vedľa seba na H6. Driver sedí v strede, ale aj ostatní si zapnú počítače.
* Od začiatku cvičenia spoločne riešte zadané skupinové príklady.
* Keď príklady vyriešite, využite zvyšok cvičenia na samostatné riešenie individuálnych úloh (nie v skupine!) a konzultácie s vyučujúcimi. 
<!-- * Ku stretnutiu skupín sa občas pripoja vyučujúci, budú pozorovať vašu činnosť a odpovedať vaše otázky. -->

## Odovzdávanie

Za celú skupinu odovzdáte na konci skupinového stretnutia dva dokumenty:

* Samotné vyriešené zadanie ako noteboook (formát ipynb), odovzdáva driver do Google classroom
* Denník ako Google doc, odovzdáva sa zapísaním linky, ktorá umožňuje vkladať komentáre, do odovzdaného notebooku
** Obidva dokumenty nazdieľajte aj všetkým členom tímu, po skončení cvičenia ich už nemeňte

V denníku uveďte

* členov tímu a ich úlohy 
* prípadné špeciálne okolnosti (napr. ak vznikli technické problémy)
* stručný komentár k priebehu
  * na aké problémy ste počas riešenia úloh narazili, na čom ste strávili viac času, ako sa vám na koniec podarilo problém vyriešiť, prípadne čo vám je stále nejasné
  * ak ste úlohy vyriešili veľmi rýchlo a bez problémov, môžete v skupine prediskutovať ako inak by sa dali riešiť, ako by sa dali programy ďalej rozšíriť či o iných otázkach súvisiacich s témou cvičení. Stručný sumár diskusie uveďte v denníku.
* môžete spomenúť, ak s niektorými členmi boli problémy (prišli neskoro alebo sa odmietli rozumne zapojiť) alebo ak niekto bol naopak obzvlášť veľkou oporou tímu

Body nakopírujeme v Google classroom všetkým členom tímu, komentár uvedieme v denníku, kde si ho môžete nájsť

## Technické odporúčania

* Jupyter notebook s riešenou úlohou editujte cez Google colab a zdieľajte aj s ostatnými členmi skupiny
* Denník editujte na Google doc a tiež zdieľajte aj s ostatnými
* Jednotliví členovia skupiny teda na svojom počítači môžu mať otvorené oba dokumenty, notebook však modifikuje a spúšťa iba driver
* Prípadné úryvky navrhovaného kódu a podobne môžete zdieľať v špeciálnej sekcii denníka (scratch), kam píšu všetci. Zvyšok denníka má na starosti scribe.
<!-- * Počas online stretnutia by ste mali mať zapnuté mikrofóny a ak to kvalita pripojenia dovolí, aj kamery. Podľa potreby využívajte diskusiu stretnutia a zdieľanie obrazovky. -->
<!-- * Ak máte otázku, s ktorou si neviete poradiť, môžete sa spýtať vyučujúcich počas ich návštevy alebo im písať cez MS Teams. -->

## Neúčasť

* Ak sa z vážnych príčin nemôžete zúčastniť cvičení so skupinovou úlohou, kontaktujte cvičiacich, pokiaľ možno vopred
* Určia vám spôsob, ako si túto aktivitu môžete nahradiť
